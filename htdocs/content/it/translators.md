# Il pool di traduttori

Il progetto Traduzioni Contesto è nato molti anni fa senza che nessuna delle parti interessate se ne accorgesse. Infatti, tutti i partecipanti a tale progetto si sono conosciuti alla fine degli anni Novanta alla ZHAW, Zürcher Hochschule für Angewandte Wissenschaften (ex Dolmetscherschule Zürich).

Da compagni di classe a colleghi: dopo aver conseguito il diploma molti di noi hanno cominciato a lavorare per varie aziende accumulando numerose ed importanti esperienze professionali, molti si sono invece introdotti immediatamente sul mercato freelance intessendo una rete di rapporti con clienti e ulteriori traduttori.

Nei momenti del bisogno, a seconda delle necessità linguistiche, la collaborazione è nata quindi spontaneamente. Il progetto Contesto consolida pertanto una cooperazione pluriennale presentadosi sotto forma di ufficio di traduzioni in grado di soddisfare ogni genere di necessità linguistica della nostra clientela.

__Philip Stalder__: promotore del progetto e trait d'union tra i membri di Contesto. Traduttore di madrelingua italiana, nato e cresciuto in Ticino da genitori germanofoni, ha una notevole esperienza accumulata in società attive nel Business to Business (B2B), segnatamente nella traduzione e produzione di contenuti giornalistici di carattere economico, giuridico e commerciale. Lo sviluppo di Contesto come servizio linguistico permanente e attivo nasce dalla sua volontà di sancire la collaborazione pluriennale tra amici traduttori con il fine di offrire un servizio rapido, flessibile ed affidabile.

__Tommaso Geraci__: traduttore ed interprete di madrelingua italiana cresciuto a Herisau specializzato nel settore delle telecomunicazioni Business to Customer (B2C) e dell'industria automobilistica. Il know-how specifico di Tommaso, sviluppato nel corso degli anni presso un'impresa attiva nel settore della vendita di contenuti multimediali, nonché la sua passione per le automobili lo rendono un traduttore in grado di cimentarsi in ogni ambito.

__Romana Albertalli__: traduttrice di madrelingua italiana nata e cresciuta nel Grigioni italiano. Ha accumulato molta esperienza nel settore amministrativo, giuridico e fiscale durante diversi anni di attività in seno all'amministrazione cantonale grigionese. Romana collabora anche con altre ditte per le quali approfondisce e amplia costantemente le proprie conoscenze in altri settori.

__Jessica Stabile__: traduttrice di madrelingua francese specializzata nella traduzione di testi dell'industria automobilistica e PR. La sua passione per la letteratura e il cinema la portano spesso a occuparsi anche di altri settori professionali. Grazie alle sue origini italiane e avendo vissuto per qualche tempo a Berlino, Jessica è perfettamente a sua agio sia in italiano che in tedesco.

__Fabienne Oghino__: traduttrice di madrelingua francese specializzata nel settore economico, più precisamente nella traduzione di testi dal mercato finanziario inerenti il deposito e la gestione di titoli. L'esperienza accumulata presso varie imprese rende Fabienne una traduttrice eclettica e versatile. Fabienne è francese d'oltremare (Nuova Caledonia), ha ottime conoscenze d'inglese avendo vissuto parecchi anni in Australia e vive a Zurigo dal 1997.

__Robert Laber__: traduttore ed interprete di madrelingua tedesca nato e cresciuto a Monaco di Baviera. Prima di dedicarsi a tempo pieno all'attività di traduttore ed interprete, Robert ha svolto numerose attività negli ambiti più disparati. Per anni ha ricoperto la carica di direttore della succursale di Milano di un grande gruppo assicurativo francese. Nelle sue competenze rientrano quindi i settori tecnico-assicurativo, giuridico e finanziario.
